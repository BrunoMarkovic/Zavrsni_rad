# Završni rad
Broj razapinjućih stabala grafa općenito je zahtjevan zadatak koji se ne može riješiti jednostavnim tehnikama elementarnog prebrojavanja. Iako je u općenitom slučaju te- ško prebrojati sva razapinjuća stabla zbog veličine prostora rješenja, postoje grafovi za koje je poznat broj razapinjućih stabala. Cilj ovog rada je opisati i implementirati for- mulu i algoritme za neke od osnovnih metoda prebrojavanja razapinjućih stabala. Prvo je implementirana Kirchhoffova formula koja je najefikasniji način za dobiti broj razapi- njućih stabala, no ona ne pronalazi stabla već samo daje njihov ukupni broj. Zbog toga smo posegnuli za drugim algoritmima i posvetili se nekim od već razrađenih metoda prebrojavanja stabala. Napravili smo algoritam koji koristi metodu testiraj i odaberi. Taj algoritam ima visoku vremensku složenost te samim time nije efikasan. Zbog toga smo implementirali i Mintyev algoritam čija složenost raste linearno s brojem razapinjućih stabala. Iako je Mintyev algoritam mnogo brži od prethodnog, treba imati na umu da skup rješenja brzo raste s brojem bridova i vrhova te zbog toga izvođenje može biti du- gotrajno za velike grafove.

